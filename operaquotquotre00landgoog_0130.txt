rusouooroo-roarrior oar. xv. 119

sed ex vero animo docuisse, homines obedientia et fide beatos
fieri; et quia hoc insuper signis confirmaverunt, hinc nobis
persuademus, eos non temere id dixisse, neque dehravisse dum
prophetabant; in quo etiam magis confirmamur, dum attendimus,
quod nihil morale docuerunt, quod cum Ratione planissimenon
conveniat; nam non temere est, quod verbum Dei in Prophetis
cum ipso verbo Dei in nobis loquente omnino conveniat. Atque
haec, inquam, nos aeque certi ex Bibliis, ac olim Judaei exviva
voce Prophetarum haec eadem concludebant. Nam supra in fine
Cap. 12. ostendimus, Scripturam ratione doctrinaeet praecipuarum
historiarum incorruptam ad nostras manus pervenisse. Quare
hoc totius Theologiae et Scripturas fundamentum, quamvis
. mathematica demonstratione ostendi nequeat, sanotamen judicio
amplectimur. Nam inscitia quidem est, id, quod tot Prophetarum
testimoniis confirmatum est, et ex quo magnum solamen iis,
¹ qui Ratione non ita pollent, oritur, et Reipublicae non mediocris
utilitas seqnitur, et quod absolute sine periculo aut damno
credere possumus, nolle tamen amplecti,·idque ea sola de causa,
quia mathematice demonstrari nequit: quasi vero ad vitam
sapienter instituendam nihil tanquam verum admittamus, quod
ulla dubitandi ratione in dubium revocari queat, aut quod
· pleraeque nostrae actiones non admodum incertae sint, et alea
plenae. Equidem fateor, qui putant Philosophiam et Theologiam
sibi invicem contradicere, et propterea alterutram e suo regno
deturbandam existimant, et huic aut illi valedicendum. eos non
absque ratione studere, Theologiae firma fundamenta jacere,
eamque mathematice demonstrare conari. Quis enim, nisi desperatus
et insanus, Rationi temere valedicere vellet, vel artes et scientias
contemnere, et Rationis certitudinem negare? At interim eos
absolute excusare non possumus, quandoquidem Rationem in
auxilium vocare volunt ad eandem repellendam, etcertaratione
eandem incertam reddere conantur. Irno dum student, mathema·
ticis demonstrationibus Theologiae veritatem et authoritatem
ostendere, et Rationi et Lumini Naturali authoritatem adimere,
nihil aliud faciunt, quam ipsam Theologiam sub Rationis imperium

trahere, et plane videntur supponere, Theologiae authoritatem
nullum habere splendorem, nisi lumine naturah Rationis illustre-
tur. Et, si contra jactant, se interno Spiritus Sancti testimonio
, omnino acquiescere, et nulla alia de causa Rationem in auxilium
vocare, quam propter infideles, ad eosdem scilicet convincendos:
nil tamen fidei eorum dictis habendum, nam jam lacile ostendere
possumne, eos vel ex affectibus, vel vana gloria id dicere.

 

