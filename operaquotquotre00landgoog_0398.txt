arrsrouu Lxx. 407

qui ejus filiurn in Mathematicis instrueret, quodsi ejusmodi
conditio ci arrideret, eam compararet, ad quae Noster aliquod
dilationis tempus petens, tandem se promptum declaraverat. Rediit
itaque Hugenius cum response, quod D0. Oolbert ista propositio
maxime placuisset, praesertim cum ex imperitia linguae Gallicae ejus ,

filium Latine alloqui tenebitur. Ad nuperrime factam objectionem
respondet, pauca illa verba, quae jussu Domini scripseram, ipsi
sensum intimius aperuisse, seque easdem cogitationes jam modo
fovisse (quandoquidem hisce duobus modis explicationem praeci·
pue admittant), quod vero eam quae nuper in objectione erat
contenta, secutus fuerit, duae sequentes effecerant rationes,
· quarum prima, quod sibi alias videantur adversari prop. 5. et
7., lib. 2di: Iu prima n. harum statuitur, Ideata esse causam
idearum efficientem, quod tamen per demonstrationem posterioris
videtur evinci propter citatum axioma 4. p. 1.; Vel (quod
mihi potius persuadeo) applicationem hujus axiomatis juxta
Authoris intentum non recte instituo, quod sane perlibenter ab
ipso, si negotia ejus ferant, perciperem. Secunda, quominus
exhibitam explicationem sequerer, causa fuit, quod hac ratione
Attributum cogitationis se multo latius quam attributa caetera
extendere statuatur; cum vero unumquodque attributorum
Essentiam Dei constituat, non video sane, qua ratione hoc
huic non contrarietur. Hoc saltem insuper dicam, si alia
Ingenia ex meo judicare liceat, propositiones 7. et gram lib. 2.
admodum difficulter intellectum iri, idque nonalia de causa,
quam quia Authori placuit (cum non dubitem, quod ipsi tam
planae fuerunt visae) demonstrationes iis adjunctas tam brevibus
et non verbosius explicatis complecti. Refert praeterea, se
Parisiis invenisse Virum insigniter eruditum, inque variis scientiis
versatissimum ut ot a vulgaribus Theologiae praejudiciis liberum,
Leibniz appellatum, quocum familiaritatem contraxit intimam,
cum sit subjectum, quod una cum eo intellectus perfectionem
continuare allaborat, imo hoc ipso nihil melius aestimat, utiliusve
censet. In Moralibus eum, inquit, esse exercitatissimum, qui
sine ullo affectuum impetu ex solo Rationis dictamine loquitur.
In Physicis, ct praesertim Metaphysicis studiis de Deo ct
Anima, pergit, illum esse expertissimum. Tandem concludit,
eum esse dignissimum, cui scripta Domini, concessa prius venia,
communicentur, cum credat, quod Authori magnum inde'provenit
commodum, prout prolixe ostendere promittit si Dominationi
Tuae id placuerit; sin vero minus, nullum moveat scrupulum,
quin juxta datam fidem ingenue ea eit celaturus, uti ne vel

 

