1616166166-16111161 car. xum. ’ 153

mulieres et liberos eorum usque ad ducenta millia captivos dir· ’
cunt, magnamque praedam iterum rapiunt3 atque his, et aliis

proeliis quae in' historiis obiter narrantur, consumpti, praeda ⁴

tandem hostibus fuerunt. Deinde si etiam tempora reputare ve-
limus, quibus absoluta pace frui licuit, magnam reperiemus dis·
crepantiam; saepe enim ante reges quadraginta, et semel (quod
omni opinione majus) octoginta annos sine bello externo vel
interno concorditer transegerunt. At postquam Reges imperium
adepti sunt, quianon amplius, ut antea, pro pace et libertate,
sed pro gloria certandum erat, omnes praeter unum Salomonem
(cujus virtus, sapientia scilicet, melius in pace quam in bello
constare poterat) bella gessisse legimus3 accessit deinde exitia7
bilis regnandi libido, quae plerisque iter ad regnum admodum
cruentum fecit. Denique leges durante populi regno incorruptae
manserunt, et constantius observatae fuerunt. Nam ante Reges
paucissimi fuerunt Prophetae, qui populum monerent; post eleo·
tum autem Regem permulti simul fuerunt; Hobadias namque
centum a caede liberavit, eosque abscondidit, ne cum reliquis
occiderentur. Nec videmus quod populus ullis falsis Prophetis
deceptus fuit, nisi postquam imperium regibus cessit, quibus
plerique assentari student. Adde quod populus, cujus plerumque
animus pro re nata, magnus vel humilis est, facile se 111 cala·
mitatibus corrigebat, et ad Deum convertebat, legesque resti·
tuebat, et hoc modo sese etiam omni periculo expediebat: eon·
tra Reges, quorum animi semper aeque elati sunt, nec flecti
absque ignominia possunt, pertinaciter vitiis adhaeserunt, usque
ad supremum Urbis excidium.

Ex his clarissime videmus, Ι. quam perniciosum et Religioni
et Reipublicae sit, sacrorum ministris jus aliquod decretandi,
vel imperii negotia tractandi, concedere; et eontra omnia multa
constantius sese habere, si hi ita contineantur, ut de nulla
re nisi rogati respondeant, et 111 1111611111 recepta tantum et
maxime usitata doceant exerceantque. ΙΙ. quam periculosum sit

ad jus divinum referre res mere speculativas, legesque de .

opinionibus condere, de quibus homines disputare solent vel
possunt3 ibi enim violentissime regnatur, ubi opiniones, quae
uniuscujusque juris sunt, quo nemo cedere potest, pro crimine
habentur3 imo plebis ira, ubi hoc fit, maxime regnare solet.
Pilatus namque, ut Pharisaeorum irae concederet, Christum, quem
innocentem noverat, crucifigere jussit. Deinde, ut Pharisaei
ditiores a suis dignitatibus deturbarent, quaestiones deReligione
movere coeperunt, et Tsaducaeos impietatis accusare; et adhoc

 

