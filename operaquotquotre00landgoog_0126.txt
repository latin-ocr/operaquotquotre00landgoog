sanctonico-romara eir. xv. 115

aliquid negare, quam quod Ratio reclamat? Et profecto non
satis mirari possum, quod Rationem, donum maximum et
lucem divinam, mortuis literis, ct quae humana malitia depravari
potuerunt, submittere velint3 et quod nullum existimeturscelus,
contra Mentem, verum Dei ‚verbi syngraphum, indigne loqui,
eamque corruptam, caecam, et perditam statuere, at maximum
habeatur scelus, talia de litera et verbi Dei idolo cogitare.

Pium esse putant, Rationi et proprio judicio nihil fidere, at
impium, de fide sorum dubitare, qui nobis Libros Sacros tra·
dideruntp quod quidem mera stultitia est, non pietas. Sed,
quaeso, quid eos sollicitat? quid timent? an Religio et Fides
defendi non possunt, nisi homines data opera omnia ignorent '
et Rationi prorsus valedicent? profecto, si hoc credunt, Scri·
pturae magis timent quarn fidunt. Sed longe absit, quod Religio
et pietas Rationem, aut quod Ratio Religionem sibi ancillari
velit, st quod utraque suurn regnum summa cum concordia
obtinere nequeat3 qua de re statim, nam hic ante omnia istius
Rabini Regulam examinare libet. le, uti diximus, vult, nos id
omne, quod Scriptura affirmat aut negat, tanquam verum
amplecti, vel· tanquam falsum rejicere, teneri: deinde, Scriptu-
ram nunquam aliquid expressis verbis affirmare vel negare,
contrarium ei, quod in alio loco affirmavit vel negavit. Quae
duo quam temere dicta sint, nemo ignorare potest. Nam (ut
jam omittam quod non animadverterit, Scripturam diversis
libris constare, diversis temporibus diversis bominibus, et
denique-a diversis authoribus scriptam esse3 tum hoc alterum,v
quod haec ex propria authoritate, et Ratione et Scriptura nihil
tale dicentibus, statuat) debuisset enim ostendere, omnia loca,
quae non nisi per' consequentiam aliis repugnant, posse ex
natura linguae et ratione loci commode metaphorice explicari;
deinde, Scripturam ad nostras manus incorruptam venisse. Sed
rem ordine examinemus; et quidem circa primurn roge, quid,
si Ratio reclamet? an nihilominus tenemur id, quod Scriptura
affirmat vel negat, tanquam verum amplecti, vel tanquam
falsum rejicere? At forte addet, nihil in Scriptura reperiri,
quod Raticni repugnet. Verum ego insto, ipsam expresse affir-
mare et docere, Deum esse zelotypum (nempe in ipsoDecalogo
et Exod. 34. ve. 14. et Deut. 4. ve. 24. et pluribus aliis locis),
atqui hcc Rationi repugnat. Ergo nihilominus tanquam verum
ponendum; ime, si quaedam in Scriptura reperiantur, quae
supponant, Deum non esse zelotypum, ea necessario metaphorice
essent explicanda, ut nihil tale supponere videantur. Sic etiam

 

