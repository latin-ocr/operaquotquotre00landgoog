nrrsroun xxxa.. 313

simus ordinem et symmetriam a Natura, ut tu facere videris,
profligare; imprimis cum ipse agnoscas, omnia ejus corpora ab
aliis ambiri, et ab invicem certa et constanti ratione, tum ad
existendum tum ad operandum, determinari, eadem semper in
omnibus simul motus ad quietem ratione servata3 quae ipsissima
veri ordinis ratio formalis esse videtur. At nec hic forte te
satis capio; non magis quam in eo, quod de Regulis Cartesii
antehac scripseras. Utinam subire laborem velles me edocendi,
qua in re tam Cartesium quam Hugenium in regulis motus
errasse judices. Pergratum mihi sane hoc officio defungendo
praestiteris, quod quidem pro viribus demereri studerem.
Praesens non fui, quando D. Hugenius Experimenta Hypo·
thesin suam comprobantia, hic Londini fecit. intelligo interim,
quendam inter alia pilam unius librae, penduli in modum sus-
pendisse, quae delapsa percusserit aliam, eodem modo suspen·
sam, sed librae dimidiae, ex angulo quadraginta graduum, et
Hugenium praedixisse, paucula facta computatione Algebraica,
quis foret effectus, et hunc ipsum praedictioni ad amussim
respondisse. Abest Vir quidam insignis. qui multa talia Experi-
menta proposuerat, quae solvisse dicitur Hugenius. Quamprimum
dabitur ipsum, qui abest, convenire, uberius et enucleatius
forsan hanc rem tibi exposuero. Tu interim superiori petito
meo ne refrageris, iterum atque iterum rogo; etsi quid prae·
terea de Hugenii successu in poliendis Vitris Telescopicis cog·

noveris, impertiri quoque ne graveris. Spero, Societatem nostram .

Regiam, peste jam insigniter per Dei gratiam desaeviente, brevi
Londiuum reversuram, coetusque suos hebdomadicos instaura·
turam: quae ibi transigentur scitu digna, eorum communicatio-
nem certo tibi poteris polliceri.

Mentionem antehac feceram de Observatis Anatomicis. Scripsit =
ad me non ita pridem Dom. Boylius (qui te perhumaniter
salutat), eximios Anatomicos Oxonii se certum reddidisse, quod
Asperam Arteriam, tum quarundam Ovium, tum Boum, gramine
refertam invenerint; et quod ante paucas septimanas dict'
Anatomici invitati fuerint ad videndum Bovem, qui per duos
tresve dies collum fere continuo obstipum erectumque tenuerat,
et ex morbo, quem possessores plane non cognoverint, mortuus
fuerit: in que, dissectis partibus, ad collum et jugulum spe·
ctantibus, ipsi repererint cumadmiratione, Asperam ejus arteriam
inipso trunco penitus gramine refertam fuisse, acsi quiaillud
vi intro adegisset. Id quod justam suggerit inquirendi causam,
tum qua ratione tanta graminis quantitas illuc pervenerit, tum,

 

