emenone 11111111. 425

· excusandum quidem esse, sed tamen jure trucidari, rem conficere
non videtur; cum ejusmodi canis occisio saevitiam argueret, nisi
necessaria ad id foret, ut alii canes aliave animalia, et ipsi
homines, a furibundo ejusmodi morsu essent praeservandi. At
si Deus Mentem sanam inderet hominibus uti potest, nulla
foret vitiorum contagies pertimescenda. Et sane crudele admodum
videtur, Deum aeternis, vel saltem diris ad tempus cruciatibus
devovere homines ob peccata, quae nullatenus poterant ab iis
evitari. Adhaec totius S. Scripturas tenor id supponere et implicare
videtur, posse homines abstinere a peccatis: abundat quippe
abominationibus et promissis praemiorum et poenarum denun-
ciationibns, quae omnia videntur eontra peccandi necessitatem ’
militare, et poenarum evitandarum possibilitatem inferre: quo
negato Mens humana non minus mechanica quam humanum
corpus agere dicenda foret.

Porro, quod lliracula et Ignorantiam pro aequipollentibus
sumere pergis, ⁴hoc fundamento niti videtur, quod creatura possit
debeatque infinit-am creatoris potentiam et sapientiam perspectam
habere3 quod utique secus se habere, mihi hactenus est persua·
sissrmnm.

Denique quod affirmas, Christi passionem, mortem, et sepul·
turam literaliter quidem accipienda esse, Resurrectionem vero
ejus allegorice, nullo, quod mihi apparet, argumento a Te
fulcitur. AEque literaliter tradi in Evangeliis videtur Resurrectio
christi, ac reliqua. Et hoc Resurrectionis articulo tota Religio
Christiana ejusque veritas nit'tur, eaque sublata Christi Jesu
missio ac Doctrina ooelestis collabescit. Latere te non potest,
quantopere laboraverit Christus a mortuis resuscitatus, ut disci-
pulos suos de Resurrectionis proprie sic dictae veritate con-
vinceret. Omnia illa in allegorias vortere velle, idem est ac si
quis omnem Evangelicae Historiae veritatem convellere satagat.

Pauca haec rursus in medium adferre volui, promea philo-
sophandi libertate, quam utboni consulas, enixe rogo.

Dabam Londini d. ll Febr. 1616.

Maxime de Regiae Societatis studiis et exercitiis praesentibus
tecum agam, si Deus vitam et valetudinem concesserit

 

