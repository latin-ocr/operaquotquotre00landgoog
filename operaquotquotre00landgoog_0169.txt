mumoniae-romum cnr. xm. 163

quae in superiore Capite notavimus, considerare velimus, vide·
bimus, hoc ipsum religionis et pietatis incremento non parum
etiam conducere: vidimus enim supra, ipsos Prophetae, quamvis
divina virtute praeditos, tamen, quia privati viri erant,libertate
sua monendi, increpandi, et exprobandi‚ 'homines magis irritavisse
quam correxisse, qui tamen a Regibus moniti vel castigati
facile flectebantur. Deinde, ipsos Reges ob hoc tantum, quod
ipsis hoc jus non absolutecompetebat, saepissime a Religione
descivisse, et cum ipsis fere totum populum; quodetiam in
Christianis imperiis ob eandem causam saepissime contigisse
constat. At hic forsan me aliquis rogabit, Quisnam ergo, si ii,
qui imperium tenent, impii esse velint, pietatem jure vindicabit?
an tum ctiam iidem ejus interpretes habendi sunt? Verum ego
contra ipsum rogo, Quid, si Ecclesiastici (qui etiam homines
sunt et privati, quibus sua tantum negotia curare incumbit),
vel alii, penes quos jus circa sacra esse vult, impii esse velint;
an tum etiam ejusdem interpretes habendi sunt? Certum quidem
est, quod, si ii, qui imperium tenent, qua juvat, ire velint, sive ³
jus circa sacra habeant sive minus, omnia tam sacra quarn
profana iu deterius ruent3 et longe citius, siqui viri privati
seditiose jus divinum vindicare velint. Quapropter hoc iisdem
jus denegando nihil absolute promovetur, sed contra malurn
magis augetur; nam hoc ipso fit, ut necessario (sicuti Hebraeorum
Regae, quibus hoc jus non absolute concessum fuit) impii sint,
et consequenter, ut totius Reipublicae damnum et malum, ex
incerto et contingente, certum et necessarium reddatur. Sive
igitur rei veritatem, sive imperii securitatem, sive denique
pietatis incrementum spectemus statuere cogimur, jus etiam
divinum, sive jus circa sacra, a decreto summarum potestatum
absolute pendere, easque ejusdcm interpretes esse et vindices3
ex quibus sequitur, illos Dei verbi ministros esse, qui populum
ex authoritate summarum potestatum pietatem docent, prout
ipsa ex earum decreto publicae utilitati accommodata est.
Superest jam, causam etiam indicare, cur semper in Christiano
imperio ds hoc jure disceptatum fuit, cum tamon Hebraei
nunquam, quod sciam, de eodem ambegerint. Sane monstro
simile videri posset, quod de re tam manifesta tamque necessaria
quaestio semper fuerit, et quod summas potestates hoc jus
nunquam absque controversia, imo nunquam nisi magno
seditionum periculo et religionis detrimento, habuerint. Profecto,
si hujus rei nullam certam oausam assignare possemus, facile
mihi persuaderem, omnia, qnae in hoc Capite ostendi, non

 

